UWAGA: 'Kod główny' we wszystkich zadaniach ma zostać umieszczony w funkcji main!
1. Fibonacci ogonowo

Uruchom program liczący n-ty element ciągu Fibonacciego z poprzednich ćwiczeń do policzenia 37-ego elementu tego ciągu. Zwróć uwagę na czas obliczeń, Spróbuj ile jeszcze elementów jesteś w stanie policzyć w akceptowalnym czasie (38, 39, 40 ....).
Winien jest algorytm - każde uruchomienie funkcji wywołuje 2 kolejne wywołania - czas obliczeń rośnie wykładniczo. W dodatku obliczenia powtarzają się:
F(5)=F(4)+F(3)
F(4)=F(3)+F(2)  -- tu F(3) liczone jest powtórnie.

Lepszym algorytmem będzie ogonowa wersja funkcji, która będzie potrzebowała dwa dodatkowe parametry (aby zapamiętać n-1-wszy  i n-2-gi element ciągu.
Przetestuj funkcję dla wartości z początku ćwiczenia (38, 39, 40 ....).

2. Wariancja (O)

Spróbujmy połączyć obie metody rekurencji, 'zwykłą' i ogonową, w jednej funkcji. Niech to będzie rekurencyjna wersja funkcji liczącej średnią i wariancję. Niech średnia będzie liczona jak w rekurencji ogonowej (w trakcie schodzenia 'w głąb'), a wariancja przy powrotach 'w górę'. Funkcja powinna mieć 3 parametry: listę, długość listy oraz sumę (do wyliczenia średniej, ustawiona na początku na 0).  Tak więc liczenie średniej może być identyczne jak ogonowe liczenie sumy elementów listy w poprzednim zadaniu. Jedynie na koniec, kiedy lista będzie pusta, należy zamiast zwrócenia sumy zwrócić krotkę: sumę podzieloną przez długość oraz 0 początkujące zliczanie sumy kwadratów.  Natomiast zliczanie wariancji przebiega jak liczenie sumy w rekurencji zwykłej, tyle, że sumujemy kwadraty różnic dzielone przez długość i zwracamy krotkę: (średnia, dotychczasowa wariancja). 

W main-ie  dwukrotnie wywołaj napisaną funkcję z listami  [3,3,3,3] oraz [5,6,7,8,9] i wypisz uzyskane wyniki



Zadanie nadobowiązkowe:

Proszę 'obudować' napisaną funkcję pisząc funkcję z jednym parametrem (lista) - tak jak to było w zadaniu Wariancja z tematu 4. Ta funkcja jedynie wywoła funcję rekurencyjną z odpowiednim argumentem długość oraz zwróci jej wynik. W tym podejściu można także nieco zoptymalizować funkcję rekurencyjną - zamiast wielokrotnie dzielić składowe wariancji przez długość można raz podzielić wynik funkcji rekurencyjnej (zoptymalizowana funkcja rekurencyjna będzie zliczać tylko sumę kwadratów).



3. QuickSort (O)

Zaimplementuj poniższy algorytm w postaci funkcji otrzymującej listę liczb i zwracającej listę posortowaną:

weź p - pierwszy element listy
dla każdego elementu listy  (poza pierwszym)              
   jeżeli     element<p to umieść go w liście "mniejsze"
   jeśli nie to umieść go w liście "większe"
powtórz powyższe działania na listach "mniejsze" i "większe"  
zwróć konkatenację list: "mniejsze, [p] i "większe"

Zaproponuj warunek stopu dla powyższej rekurencji

W mainie posortuj listę:

[7,6,9,3,1,5,7,12,8]

4. MergeSort

Zaimplementuj sortowanie przez scalanie w wersjach: rekurencyjnej (łatwiejsza) i iteracyjnej (trudniejsza).

Zacznij od stworzenia funkcji scalajacej (może być iteracyjna), która z dwóch posortowanych list stworzy (i zwróci) jedną. Ta funkcja będzie przydatna w obu wersjach.


Przykładowa wersja rekurencyjna:

Jeśli się da podziel listę na 2 części
   Dla każdej z części wywołaj funkcję tę rekurencyjne
  Scal (funkcją scalającą) posortowane części i zwróć posortowaną tablicę
jeśli nie - zwróć listę (będzie miała 1 element)


Przykładowa wersja iteracyjna:

Powycinaj z listy jednoelementowe podlisty i scal je parami (funkcją scalajacą) tworząc posortowane listy dwuelementowe, które konkatenuj w jedną listę.  W kolejnej iteracji z tej listy powycinaj podlisty dwuelementowe  tworząc posortowane czwórki … itd. aż  do posortowania całej tablicy. Dla uproszczenia załóżmy, że liczba elementów w sortowanej tablicy jest potęgą 2.


W mainie posortuj listę:

[7,6,9,3,1,5,712]
